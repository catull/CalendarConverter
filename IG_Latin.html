<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="la" lang="la">

  <head>
    <title>Inter Gravissimas: Proclamation of the Gregorian Calendar (1582)</title>
    <style type="text/css">
      /*<![CDATA[*/
      
      body {
        margin-left: 15%;
        margin-right: 10%;
        background-color: #FFFFFF;
        color: #000000;
      }
      
      ol {
        list-style-type: upper-roman;
      }
      
      li {
        margin-top: 1em;
      }
      /*]]>*/

    </style>
    <meta http-equiv="Content-Type" content="text/html; charset=us-ascii" />
    <meta name="keywords" content="Gregorian, Calendar, Inter, Gravissimas, Gregory, XIII, Pope, Bull, Papal, 1582" />
    <meta name="description" content="Inter Gravissimas: Proclamation of the Gregorian Calendar" />
    <meta name="author" content="Pope Gregory XIII (Ugo Buoncampagni)" />
    <meta name="robots" content="index" /> </head>

  <body>
    <center>
      <h1><i>Inter Gravissimas</i></h1><font size="+1"><b>Proclamation of the
    Gregorian Calendar</b></font>
      <br /> by Pope Gregory XIII (Ugo Buoncampagni)
      <br /> February 24, 1582 </center>
    <hr />
    <center> <font size="+4"><b>GREGORIUS EPISCOPUS</b></font>
      <br /> <font size="+3">SERVUS SERVORUM DEI</font>
      <br /> <font size="+1">AD PERPETUAM REI MEMORIAM.</font> </center>
    <p><font size="+2">I</font><b>NTER gravissimas</b> pastoralis officii nostri curas, ea postrema non est, ut qu&aelig; a sacro Tridentino concilio Sedi Apostolic&aelig; reservata sunt, illa ad finem optatum, Deo adiutore, perducantur.
      <br clear="left"
      /> </p>
    <ol>
      <li>Sane eiusdem concilii patres, cum ad reliquas cogitationes breviarii quoque curam adiungerent, tempore tamen exclusi, rem totam ex ipsius concilii decreto ad auctoritatem et iudicium Romani Pontificis retulerunt.</li>
      <li>Duo autem breviario pr&aelig;cipue continentur, quorum unum preces laudesque divinas festis profestisque diebus persolvendas complectitur, alterum pertinet ad annuos Pasch&aelig; festorumque ex eo pendentium recursus, solis et lun&aelig; motu metiendos.</li>
      <li>Atque illud quidem felicis recordationis Pius V, pr&aelig;decessor noster, absolvendum curavit atque edidit.</li>
      <li>Hoc vero, quod nimirum exigit legitimam kalendarii restitutionem, iamdiu a Romanis Pontificibus pr&aelig;decessoribus nostris et s&aelig;pius tentatum est; verum absolvi et ad exitum perduci ad hoc usque tempus non potuit, quod rationes emendandi
        kalendarii, qu&aelig; a coelestium motuum peritis proponebantur, propter magnas et fere inextricabiles difficultates, quas huiusmodi emendatio semper habuit, neque perennes erant, neque antiquos ecclesiasticos ritus incolumes (quod in primis hac
        in re curandum erat) servabant.</li>
      <li>Dum itaque nos quoque, credita nobis, licet indignis, a Deo dispensatione freti, in hac cogitatione curaque versaremur, allatus est nobis liber a dilecto filio Antonio Lilio, artium et medicin&aelig; doctore, quem quondam Aloysius eius germanus
        frater conscripserat, in quo per novum quemdam epactarum cyclum ab eo excogitatum, et ad certam ipsius aurei numeri normam directum, atque ad quamcumque anni solaris magnitudinem accommodatum, omnia qu&aelig; in calendario collapsa sunt, constanti
        ratione et s&aelig;culis omnibus duratura, sic restitui posse ostendit ut calendarium ipsum nulli umquam mutationi in posterum expositum esse videatur. Novam hanc restituendi calendarii rationem, exiguo volumine comprehensam, ad christianos principes
        celebrioresque universitates paucos ante annos misimus, ut res qu&aelig; omnium communis est, communi etiam omnium consilio perficeretur; illi cum, quod maxime optabamus, concordes respondissent, eorum nos omnium consensione adducti, viros ad
        calendarii emendationem adhibuimus in alma Urbe harum rerum peritissimos, quos longe ante ex primariis christiani orbis nationibus delegeramus. Ii cum multum temporis et diligenti&aelig; ad eam lucubrationem adhibuissent, et cyclos tam veterum
        quam recentiorum undique conquisitos ac diligentissime perpensos inter se contulissent, suo et doctorum hominum, qui de ea re scripserunt, iudicio, hunc, pr&aelig; ceteris, elegerunt epactarum cyclum, cui nonnulla etiam adiecerunt, qu&aelig; ex
        accurata circumspectione visa sunt ad calendarii perfectionem maxime pertinere.</li>
      <li>Considerantes igitur nos, ad rectam paschalis festi celebrationem iuxta sanctorum patrum ac veterum Romanorum pontificum, pr&aelig;sertim Pii et Victoris primorum, necnon magni illius oecumenici concilii Nic&aelig;ni et aliorum sanctiones, tria
        necessaria coniungenda et statuenda esse: primum, certam verni &aelig;quinoctii sedem; deinde rectam positionem XIV lun&aelig; primi mensis, qu&aelig; vel in ipsum &aelig;quinoctii diem incidit, vel ei proxime succedit; postremo primum quemque
        diem dominicum, qui eamdem XIV lunam sequitur; curavimus non solum &aelig;quinoctium vernum in pristinam sedem, a qua iam a concilio Nic&aelig;no decem circiter diebus recessit, restituendum, et XIV paschalem suo in loco, a quo quatuor et eo amplius
        dies hoc tempore distat, reponendam, sed viam quoque tradendam et rationem, qua cavetur, ut in posterum &aelig;quinoctium et XIV luna a propriis sedibus numquam dimoveantur.</li>
      <li>Quo igitur vernum &aelig;quinoctium, quod a patribus concilii Nic&aelig;ni ad XII Kalendas Aprilis fuit constitutum, ad eamdem sedem restituatur, pr&aelig;cipimus et mandamus ut de mense Octobri anni MDLXXXII decem dies inclusive a tertia Nonarum
        usque ad pridie Idus eximantur, et dies, qui festum S. Francisci IV Nonas celebrari solitum sequitur, dicatur Idus Octobris, atque in eo celebretur festum Ss. Dionysii, Rustici et Eleutherii martyrum, cum commemoratione S. Marci pap&aelig; et
        confessoris, et Ss. Sergii, Bacchi, Marcelli et Apuleii martyrum; septimodecimo vero Kalendas Novembris, qui dies proxime sequitur, celebretur festum S. Callisti pap&aelig; et martyris; deinde XVI Kalendas Novembris fiat officium et missa de dominica
        XVIII post Pentecostem, mutata litera dominicali G in C; quintodecimo denique Kalendas Novembris dies festus agatur S. Luc&aelig; evangelist&aelig;, a quo reliqui deinceps agantur festi dies, prout sunt in calendario descripti.</li>
      <li>Ne vero ex hac nostra decem dierum subtractione, alicui, quod ad annuas vel menstruas pr&aelig;stationes pertinet, pr&aelig;iudicium fiat, partes iudicum erunt in controversis, qu&aelig; super hoc exort&aelig; fuerint, dict&aelig; subtractionis
        rationem habere, addendo alios X dies in fine cuiuslibet pr&aelig;stationis.</li>
      <li>Deinde, ne in posterum a XII Kalendas Aprilis &aelig;quinoctium recedat, statuimus bissextum quarto quoque anno (uti mos est) continuari debere, pr&aelig;terquam in centesimis annis; qui, quamvis bissextiles antea semper fuerint, qualem etiam esse
        volumus annum MDC, post eum tamen qui deinceps consequentur centesimi non omnes bissextiles sint, sed in quadringentis quibusque annis primi quique tres centesimi sine bissexto transigantur, quartus vero quisque centesimus bissextilis sit, ita
        ut annus MDCC, MDCCC, MDCCCC bissextiles non sint. Anno vero MM, more consueto dies bissextus intercaletur, Februario dies XXIX continente, idemque ordo intermittendi intercalandique bissextum diem in quadringentis quibusque annis perpetuo conservetur.</li>
      <li>Quo item XIV paschalis recte inveniatur, itemque dies lun&aelig;, iuxta antiquum Ecclesi&aelig; morem ex martyrologio singulis diebus ediscendi, fideli populo vere proponantur, statuimus ut, amoto aureo numero de calendario, in eius locum substituatur
        cyclus epactarum, qui ad certam (uti diximus) aurei numeri normam directus, efficit ut novilunium et XIV paschalis vera loca semper retineant. Idque manifeste apparet ex nostri explicatione calendarii, in quo descript&aelig; sunt etiam tabul&aelig;
        paschales secundum priscum Ecclesi&aelig; ritum, quo certius et facilius sacrosanctum Pascha inveniri possit.</li>
      <li>Postremo, quoniam partim ob decem dies de mense Octobri anni MDLXXXII (qui correctionis annus recte dici debet) exemptos, partim ob ternos etiam dies quolibet quadringentorum annorum spatio minime intercalandos, interrumpatur necesse est cyclus
        literarum dominicalium XXVIII annorum ad hanc usque diem usitatus in Ecclesia Romana, volumus in eius locum substitui eumdem cyclum XXVIII annorum, ab eodem Lilio, tum ad dictam intercalandi bissexti in centesimis annis rationem, tum ad quamcumque
        anni solaris magnitudinem, accommodatum; ex quo litera dominicalis beneficio cycli solaris, &aelig;que facile ac prius, ut in proprio canone explicatur, reperiri possit in perpetuum.</li>
      <li>Nos igitur, ut quod proprium pontificis maximi esse solet exequamur, calendarium immensa Dei erga Ecclesiam suam benignitate iam correctum atque absolutum hoc nostro decreto probamus, et Rom&aelig; una cum martyrologio imprimi, impressumque divulgari
        iussimus.</li>
      <li>Ut vero utrumque ubique terrarum incorruptum ac mendis et erroribus purgatum servetur, omnibus in nostro et sanct&aelig; Roman&aelig; Ecclesi&aelig; dominio mediate vel immediate subiecto commorantibus impressoribus, sub amissionis librorum ac centum
        ducatorum auri Camer&aelig; Apostolic&aelig; ipso facto applicandorum; aliis vero, in quacumque orbis parte consistentibus, sub excommunicationis lat&aelig; sententi&aelig; ac aliis arbitrii nostri poenis, ne sine nostra licentia calendarium aut
        martyrologium, simul vel separatim, imprimere vel proponere, aut recipere ullo modo audeant vel pr&aelig;sumant, prohibemus.</li>
      <li>Tollimus autem et abolemus omnino vetus calendarium, volumusque ut omnes patriarch&aelig;, primates, archiepiscopi, episcopi, abbates et ceteri ecclesiarum pr&aelig;sides novum calendarium (ad quod etiam accomodata est ratio martyrologii), pro divinis
        officiis recitandis et festis celebrandis, in suas quisque ecclesias, monasteria, conventus, ordines, militias et dioeceses introducant, et eo solo utantur, tam ipsi quam ceteri omnes presbyteri et clerici s&aelig;culares et regulares utriusque
        sexus, necnon milites et omnes christifideles, cuius usus incipiet post decem illos dies ex mense Octobri anni MDLXXXII exemptos. Iis vero, qui adeo longinquas incolunt regiones, ut ante pr&aelig;scriptum a nobis tempus harum literarum notitiam
        habere non possint, liceat, eodem tamen Octobri mense insequentis anni MDLXXXIII vel alterius, cum primum scilicet ad eos h&aelig; nostr&aelig; liter&aelig; pervenerint, modo a nobis paulo ante tradito, eiusmodi mutationem facere, ut copiosius
        in nostro calendario anni correctionis explicabitur.</li>
      <li>Pro data autem nobis a Domino auctoritate hortamur et rogamus carissimum in Christo filium nostrum Rodulphum Romanorum regem illustrem in imperatorem electum, ceterosque reges, principes ac respublicas, iisdemque mandamus ut quo studio illi a nobis
        contenderunt, ut hoc tam pr&aelig;clarum opus perficeremus, eodem, immo etiam maiore, ad conservandam in celebrandis festivitatibus inter christianas nationes concordiam, nostrum hoc calendarium et ipsi suscipiant, et a cunctis sibi subiectis
        populis religiose suscipiendum inviolateque observandum curent.</li>
      <li>Verum, quia difficile foret pr&aelig;sentes literas ad universa christiani orbis loca deferri, illas ad basilic&aelig; Principis Apostolorum et Cancellari&aelig; Apostolic&aelig; valvas, et in acie Campi Flor&aelig; publicari et affigi; et earumdem
        literarum exemplis, etiam impressis, et voluminibus calendarii et martyrologii insertis et pr&aelig;positis, sive manu tabellionis publici subscriptis, necnon sigillo person&aelig; in dignitate ecclesiastica constitut&aelig; obsignatis, eamdem
        prorsus indubitatam fidem ubique gentium et locorum haberi pr&aelig;cipimus, qu&aelig; originalibus literis exhibitis omnino haberetur.</li>
      <li>Nulli ergo omnino hominum liceat hanc paginam nostrorum pr&aelig;ceptorum, mandatorum, statutorum, voluntatis, probationis, prohibitionis, sublationis, abolitionis, hortationis et rogationis infringere, vel ei ausu temerario contraire. Si quis autem
        hoc attentare pr&aelig;sumpserit, indignationem omnipotentis Dei ac beatorum Petri et Pauli apostolorum eius se noverit incursurum.</li>
    </ol>
    <p><em>Datum Tusculi, anno Incarnationis dominic&aelig; MDLXXXI, sexto Kalendas Martii, pontificatus nostri anno X.</em></p>
    <p align="right">Cae. Glorierius
      <br /> A. de Alexijs</p>
    <hr />
    <table align="right">
      <tr>
        <td align="center">
          <a href="http://validator.w3.org/check?uri=http://www.fourmilab.ch/documents/calendar/IG_Latin.html" target="FourmilabValidation"><img src="/images/icons/valid-xhtml10.png" alt="Valid XHTML 1.0" height="31" width="88" border="0" /></a>
        </td>
      </tr>
    </table><em>February 24, 1582</em>
    <br /> Transcription by Rodolphe Audette.
    <h3><a href="./">Back to <cite>Calendar Converter</cite></a></h3> </body>

</html>
